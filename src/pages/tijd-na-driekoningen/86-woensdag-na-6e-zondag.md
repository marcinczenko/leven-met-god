---
path: /86
title: '86: WOENSDAG NA DE 6e ZONDAG'
tag: tijd-na-driekoningen
content: ../styling.md
sortIndex: 86
---

## Mens en gemeenschap III

Op grond van onze zeer innige verbondenheid met de gemeenschap door ons menszijn, door ons doopsel, door onze eenheid met Christus, mogen wij ons niet aan die gemeenschap onttrekken.

Zelf ontplooien wij ons onder invloed van de voortdurende uitwisseling van gedachten en daden: wij mogen dus niet vergeten dat wij ook anderen iets te geven hebben; zij handelen juist als zij iets van ons verwachten en op ons steunen.

1\. Wij hebben niet het recht ons volledig op te sluiten en weg te blijven van alle onderling contact met de mensen die wij ontmoeten. Wij kunnen niet zeggen: _ik hoor er niet bij_, of _ik trek mij terug_.

_Al zei de voet: omdat ik geen hand ben, behoor ik niet tot het lichaam; toch behoort hij tot het lichaam... In werkelijkheid heeft God de leden elk in het biezonder een plaats in het lichaam gegeven, zoals het Hem heeft behaagd. En van de andere kant zo nu alle eens één lid vormden, waar bleef dan het lichaam._ (1 Kor. 12:15-19) Wij zijn geen individualisten, die zo ver mogelijk verwijderd blijven van alles wat gemeenschappelijk is.

Het is duidelijk: gemeenschapsleven vraagt veel offers, zoals de eenzaamheid van Karthuizers en Carmelitessen grote offers vraagt. Maar in de offerbereidheid groeit onze liefde voor Christus en de mensen... dan pas ontstaat in ons die gesteldheid die nodig is voor de overvloedige mededeling van zijn genade. Dan pas _dragen wij rijke vrucht._ (Joh. 15:5) God wijst de mensen door het bestuur van zijn voorzienigheid hun plaats in de wereld en dus hun roeping aan. Voor enkelen is dat de eenzaamheid in het klooster (die nog een
sterke gemeenschappelijke gebondenheid bezit); maar voor veruit de meesten is het leven een gemeenschapsleven. In het voortdurend ontmoeten, het voortdurend geven en ontvangen, het luisteren en spreken, het goed doen en goed gedaan worden, ter liefde van Jezus Christus, ligt voor de meesten de weg naar hun eigen persoonlijke levensrijkdom, de weg naar inniger vereniging met God en dus de weg naar de hemel.

2\. _Het oog kan niet tot de hand zeggen: ik heb u niet nodig; het hoofd niet tot de voeten: ik heb u niet nodig... Wanneer één lid lijdt, lijden alle leden mee; komt één lid in aanzien, alle leden delen in zijn vreugde. Welnu gij zijt het lichaam van Christus en ieder in het biezonder zijn leden._ (1 Kor. 12:21-27)

Hoe dikwijls hebben wij niet reeds de vreugde van de ware, de echte, de diep-menselijke ontmoeting beleefd, waarbij alle kleine gebreken verdwijnen in de wederzijdse sympathie, waarbij men oog en
oor heeft voor al het goede en mooie dat de ander bezit en zegt en overdraagt? Dáár worden we even van de dagelijkse beslommering, van de druk van eigen ellende bevrijd en meegevoerd met de ander naar het gemeenschappelijk ideaal. Daar ondervinden wij wat vriendschap is, hoezeer zij ons verheft, ons zedelijk beter en reiner maakt, ons met vaart naar boven stuwt... Dagen lang daarna ervaren wij nog de weldaad van deze diep menselijke ontmoeting. Want zij was eerlijk... zij was sympathiek. Zij wist te erkennen (ook zonder woorden) dat wij idealen, hoge idea]en nastreefden, dat wij iets wilden zijn wat voor Gdd en de mensen van waarde was. Want de echte ontmoeting heeft respect voor de ander, voor diens persoonlijkheid, zijn gedachten en wensen. Wat kunnen wij zo veel voor anderen zijn! Dit alles is nog meer waar, als het gesprek een geestelijk gesprek kan worden, als de motivering van de ontmoeting in sterke mate Jezus Christus is en zijn liefde. Want dan vormt _Hij_ de band, dan verhoogt Hij de gedachten en verlangens.

_Want waar twee of drie vergaderd zijn in mijn naam, daar ben Ik in hun midden._ (Matth. 18:20)

_Leer mij, Heer mij zelf vergeten ter wille en ter liefde van de anderen. Leer mij goed zijn, wijs, mild en hartelijk, zoals Gij het waart tijdens uw leven hier op aarde. Laat mij het goede doen waarvoor Gij mij geschapen hebt: laat mij in de gemeenschap met de mensen de plaats innemen die Gij voor mij bestemd hadt, opdat ook daardoor uw eer en liefde onder ons vermeerderd mogen worden. Amen._
