---
path: /201
title: '201: VIGILIE VAN PINKSTEREN'
tag: paastijd
content: ../styling.md
sortIndex: 201
---

## Hoe beantwoorden wij de heilige Geest?

Als de heilige Geest in ons woont, is het niet meer dan passend dat wij Hem eren en beminnen. Hij is in ons met de Vader en de Zoon: wij zijn de woonplaats van de drieÃ«nige God. Ook de heilige Geest dus is onze goddelijke Gast, die met goddelijke liefde ons toelaat tot zijn intimiteit; die ons helpt en verlicht, troost en verheft. Ten opzichte van zijn verhevenheid en goedheid is, Hem eren, Hem beminnen onze allereerste taak.

_Een mens bestaat uit ziel en lichaam; een christen bestaat uit ziel en lichaam en de heilige Geest._ (Kard. Pie.)

1\. Terwille van die heilige Geest nu, behoren wij onszelf en ook anderen naar ziel en lichaam te eerbiedigen en om bovennatuurlijke redenen in ere te houden. Wat door zulk een hoge en heilige Bewoner wordt geheiligd en gewijd mag door geen zonde ontluisterd en door geen wereldse ijdelheid geprofaneerd worden.

_Weet gij niet dat uw lichaam een tempel is van de heilige Geest, die in u woont en die gij van God hebt ontvangen; ook dat gij uzelf niet toebehoort...? Verheerlijkt dus God in uw lichaam._ (1 Kor. 6:19,20)

_Door het sacrament van het doopsel, werdt gij een tempel van de heilige Geest. Verdrijf een zo verheven Gast niet door slechte handelingen uit uw hart._ (Paus Leo I)

Als wij beseffen, hoe behoeftig wij zijn ten opzichte van onze hoogste levenstaak, hoe onbeduidend voor onszelf, hoe onbetekenend voor anderen, en wat een kostbare hulp wij zo dicht bij ons
kunnen vinden, dan ligt het voor de hand, dat wij de heilige Geest gaarne en dikwijls zullen bidden en aanroepen.

_Accende lumen sensibus... _geef licht aan onze zinnen, stort liefde in ons hart, en steun met uw eeuwige kracht de zwakheid van ons lichaam..._ Zo leert de Kerk ons bidden. Zij roept Hem aan: _kom, heilige Geest, vervul de harten van uw gelovigen en ontsteek in hen het vuur van uw liefde..._

2\. In de encycliek waarin Paus Leo XIII aan heel de wereld voorschrijft het Pinksterfeest voor te bereiden door een negendaagse oefening, wijst hij er op, dat wij ons gebed, om de heilige Geest te mogen ontvangen, biezondere kracht bijzetten door de hulp en de voorspraak in te roepen van de heilige maagd Maria. Zij staat meer dan anderen onder invloed van die heilige Geest; zij werd door Hem meer dan alle anderen geheiligd. Zij heet _de allerzuiverste Bruid van de heilige Geest_, haar gebed heeft veel bijgedragen zowel tot de menswording van Gods Zoon als tot de nederdaling van de Geest over de apostelen. Zoals de apostelen zich op de komst van de heilige Geest voorbereidden en _eensgezind bleven volharden in het gebed tezamen met... Maria, de moeder van Jezus_ (Hand. 1:14), zul1en wij _met Maria en door Maria's voorspraak_, het meest overvloedig delen in de genade die de heilige Geest aan de zielen geven wil. Het mag dus wel een gewoonte en als een tweede natuur in ons worden, ons dikwijls en vol vertrouwen te richten tot die heilige Geest. Dit is vooral nodig als wij in moeilijkheden zijn, wanneer wij constateren, dat Gods licht en de warmte van zijn liefde, dat zijn kracht alleen uitkomst brengen kan in onze ellende. Bidden tot de heilige Geest is vooral dringend, wanneer wij - priester of leek - beslissingen moeten nemen, waarmede Gods eer, het heil van onze zielen en het heil van anderen gemoeid is.

Alleen door de stuwkracht van de Geest van heiligheid, raken wij uit boven de sleur en de middelmatigheid en worden wij geschikt tot echte voortgang, snelle groei en zelfs tot het hoger geestelijk leven.

_Heilige Geest, die in de apostelen en de heiligen zo wonderbaar hebt gewerkt, stort ook in mijn hart Uw kostbare genade. Straal bij dit Pinksterfeest in mijn ziel iets uit van uw goddelijke kracht en van uw goddelijke schoonheid, laat mij door U opgeheven, gereinigd en geheiligd worden, opdat mijn leven U niet al te onwaardig zijn mag. Amen._
