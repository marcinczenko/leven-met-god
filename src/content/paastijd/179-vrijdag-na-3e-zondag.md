---
path: /179
title: '179: VRIJDAG NA DE 3e ZONDAG'
tag: paastijd
content: ../styling.md
sortIndex: 179
---

## Christelijke geest

1\. Het gebed in de Mis van verleden zondag vestigt onze aandacht op het goddelijk licht dat ons steeds weer op de goede weg moet brengen: _God, die voor de dwalenden het licht van Uw waarheid laat schijnen, opdat zij op de weg van de gerechtigheid zouden terugkeren..._

God geeft voortdurend zijn licht: aan ons _de kinderen van het licht_, en aan de dwalenden die het ware geloof niet kennen... opdat wij allen weer de gerechtigheid zouden beoefenen, of meer beoefenen. Het licht van de waarheid is nodig om tot het geloof te kunnen komen, datzelfde licht is nodig voor allen die (met behoud van hun geloof) het blijkbaar toch niet tot hoge deugd en heiligheid kunnen brengen of de eisen van een liefdevol en rechtvaardig leven niet kunnen of willen nakomen.

Wij allen hebben behoefte aan dat goddelijk licht, als aan de eerste bron van wijsheid en gerechtigheid. Dat licht wordt ons inwendig gegeven, soms - en zelfs dikwijls - ongevraagd, maar bij voorkeur toch op ons gebed. Wij vinden dat licht in onze heilige boeken, in de leer van al degenen die in vroeger dagen levend of ook in onze dagen in christelijke wijsheid blijken uit te munten.

_Geef aan allen die het christelijk geloof belijden, dat zij mogen afwijzen wat met die naam (van christen) in strijd is en zich mogen toeleggen op datgene wat daarmede overeenkomt... door Christus onze Heer._ _Afwijzen wat met het christendom, dus met onze christelijke overtuiging in strijd is._ Het lijdt geen twijfel of ook in ons leven is nog iets wat wij zo spoedig mogelijk daaruit dienen te verwijderen omdat het niet aansluit bij het christelijke ideaal. Is het misschien hebzucht of kwaadspreken, afkeer van anderen, tekort aan liefde en belangstelling, zelfzucht, trots en hardheid? Dit alles zijn symptomen van onchristelijkheid; het is het onkruid tussen de tarwe. Z贸 kan het eigenlijke en steeds diepere contact met God nooit in ons tot stand komen. Slechts als wij biddend verlangen te mogen verwezenlijken wat Christus ons heeft geleerd en trachten te treden in zijn voetspoor van liefde en van ware bescheidenheid... slechts dan bereiken wij de ware christelijke geest.

2\. _Moge Heer, ons door deze geheimen worden gegeven dat wij onze aardse verlangens matigend, het hemelse leren beminnen._

Er is dus toch zo iets als afstand tegenover het aardse ondanks het feit dat wij midden in de wereld staan en mede zorg dragen voor _al het geschapene_. Wij bewonderen het en genieten ervan, wij prijzen het en vinden er ons geluk in en toch... God is het niet, het is niet het laatste, het is niet het einddoel.

Hoe voortreffelijk onze medewerking ook zijn mag aan de verheffing van de mens door techniek en alle vormen van cultuur, er is iets wat dat alles toch te boven gaat. Wij wachten op het einde, wij hopen op _de nieuwe hemel en de nieuwe aarde_, en bidden met de Kerk dat onze aardse verlangens gematigd mogen worden en wij mogen leren het hemelse te beminnen. Wij bidden dus dat wij voortaan niet z贸 sterk het aardse zouden-najagen en verheffen als wij dat plegen te doen en niet z贸 voortdurend of z贸 dikwijls het hemelse vergeten als (bijna) onze gewoonte geworden is. God is meer dan het schepsel, de hemel is meer dan de aarde en de eeuwigheid gaat boven de tijd.

Wij zullen het aardse niet mee opvoeren, als wij zelf het hemelse niet zoeken. Maar als wij het aardse met God en om God liefhebben, als wij Hem daarin vinden en er zijn eer in zoeken dan wordt de situatie heel anders. Vraagt dat niet _een groot geloof_ en een waarachtige en _vurige liefde_? We zullen dus aan deze voorwaarde ook gaarne volle aandacht schenken. Ook op ons is het gebed van de Kerk nog toepasselijk: _moge ons door deze geheimen worden gegeven Heer, dat wij onze aardse verlangens matigend, leren het hemelse te beminnen_.

Wat meer gebed weze dan dringend voor ons gewenst. Misschien zelfs van tijd tot tijd eens een dag van inkeer of een retraite? Wij vinden dan gemakkelijker de juiste verhoudingen terug.

_Wil Gij, o heilige Geest, ons allen verlichten, opdat wij uw licht mogen volgen en gaarne __met__ U door dit leven gaan. Amen._
