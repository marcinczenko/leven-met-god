---
path: /45
title: '45: ONDER HET OCTAAF VAN DRIEKONINGEN'
tag: tijd-na-driekoningen
content: ../styling.md
sortIndex: 45
---

## Vrijheid

Jezus begon tot de menigte over Johannes te spreken: _wat zijt gij in de woestijn gaan zien? Een riet dat door de wind bewogen wordt? Neen; wat zijt gij gaan zien? Een mens in zachte kleren gedost? Zie, die in zachte kleren gedost gaan, zijn in de paleizen van de koningen._ (Matt. 11:2-10)

Het lijkt misschien overbodig en toch is het voor velen nodig deze verwijzing van Jezus naar Sint Jan te overdenken, althans een ogenblik daarbij stil te staan:

1\. Wij hebben niet het idee dat hoge idealen niet te verwezenlijken zijn, maar we menen en zeggen soms te spoedig, dat iets boven ons bereik ligt. Wij zijn bovendien licht geneigd ons voor veel dingen niet verantwoordelijk te achten. Maar wie zich in deze richting zou laten gaan, mag wel denken aan Christus' waarschuwing: _wie de hand aan de ploeg slaat, en achterwaarts ziet, is niet geschikt voor het koninkrijk Gods_. (Luk. 9:62) Of hij herinnere zich de parabel van de man, die werd uitgelachen, omdat hij begonnen was een toren te bouwen, maar halverwege bleef steken... hij zette niet door. (Luk. 14:28)

Wat zegt vandaag de psychologische wetenschap? Het is niet moeilijk aan te tonen, dat de hedendaagse mens de geest moede (geestesmoede) geworden is. Het liefst zou hij zijn geest, zijn vrijheid, en zijn verantwoordelijkheid van zich af willen schuiven, hetgeen men pathologie van de tijdgeest zou kunnen noemen. _De hedendaagse mens weet meer dan genoeg dat hij driften heeft; wij moeten hem eer het tegendeel duidelijk maken, nl. dat hij ook geest heeft; geest, vrijheid en verantwoordelijkheid. Wat wij heden ten dage als zenuwartsen, die midden in onze tijd staan... te doen hebben, is: wij moeten de mens weer _vrij_ spreken... _vrij en verantwoordelijk._ (Prof. Frankl, _Pathologie des Zeitgeistes_, 1956) Als dus van ons gevraagd wordt, bepaalde dingen op ons te nemen, mogen wij niet al te spoedig zeggen of denken: _dat is niets voor mij_. Ik kan mijzelf immers niet hervormen of omscheppen_. Evenmin is het juist, bepaalde houdingen in de ontmoeting met mensen als te heldhaftig (voor onszelf) af te wijzen met het argument: ik heb nu eenmaal anders, men moet mij maar nemen zoals ik heb. Men onttrekt zich dan wat al te gemakkelijk aan vormen van de samenleving of aan de gehoorzaamheid. Sommigen beweren dat hun karakter als een noodlot verbonden is aan hun lichaamsbouw. En al even fataal klinkt, dat vrijwel alles een kwestie van erfelijkheid, opvoeding, aanleg en milieu is. Men ziet niet, dat men door deze beweringen eigenlijk op de vlucht slaat voor zijn levenstaak; dat men zichzelf niet aandurft. Want voor het kunnen geldt iets heel anders. Waar een wil is, is een weg. En dit klinkt heel wat bemoedigender dan een _ik ben nu eenmaal zo_.

2\. _Het mens-zijn in de eigenlijke zin begint eerst waar de mens boven al zijn afhankelijkheid uitstijgt en wel krachtens datgene, wat men de trotserende macht van de geest zou kunnen noemen._ (o.c. bl. 146)

En dan te weten, dat ons voor de nodige standvastigheid, voor het volgen van een lijn in het leven, behalve het bovengenoemde, nog geheel andere middelen ten dienste staan. Als wij geen _riet mogen zijn, door de wind, heen en weer bewogen_ telkens weer anders (en gewoonlijk zwak), laten we dan konsekwent zijn in bet _afbidden van de goddelijke hulp_, die ons op ons gebed is toegezegd.

Wij zijn zwak, maar het _Deus in adiutorium meum intende_, (_God, kom mij te hulp_), moet ons als op de lippen bestorven liggen. Dan is het karakter w√®l te vormen, dan is nederigheid en naastenliefde, ingekeerdheid en ijver voor onze taak _geen bovenmenselijke eis meer_.

Het grote ideaal moge diep in ons besloten en beveiligd zijn: _wees getrouw tot in de dood en Ik zal u de kroon des levens geven_. (Openb. 2:10)
