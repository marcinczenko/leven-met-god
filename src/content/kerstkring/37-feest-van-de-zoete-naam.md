---
path: /37
title: '37: FEEST VAN DE ZOETE NAAM'
tag: kerstkring
content: ../styling.md
sortIndex: 37
---

## De naam van Jezus

De mis van vandaag begint met de woorden _in nomine Jesu_, _in de naam van Jezus_.

In die naam is Gods zegen over de aarde neergedaald, een zegen die verlossing bracht, vernieuwing en heiliging voor de gehele wereld. En in het epistel vertelt Lukas: _nu sprak Petrus vervuld van de heilige Geest hun toe... "het zij u en heel het volk van Israel bekend, dat deze man gezond hier voor u staat door de naam van Jezus Christus van Nazareth, die gij hebt gekruisigd, maar die God heeft opgewekt uit de doden"_. (Hand. 4:8-10) En de engel sprak tot Jozef: _Gij zult Hem Jezus noemen, want Hij zal zijn volk verlossen van hun zonden._ (Matt. 1:21)

1\. Wij zijn, dankzij Gods licht en zijn genade, er van overtuigd dat _Hij de hoeksteen geworden is en bij niemand anders redding kan gevonden worden_.

Het vieren van zijn naam richt ons weer op de Persoon van de goddelijke Verlosser en herinnert ons er aan dat in werkelijkheid _onder de hemel geen andere naam aan de mensen gegeven is, waardoor wij zalig moeten worden_. _Als uitgestorte balsemolie is uw naam._ (Tractus)

Er wordt ons zoveel voorgehouden en wij zijn van zoveel dingen vervuld, dat wij terecht weer vragen of wij Jezus' naam wel kennen en genieten. Zijn naam aanroepen en die van zijn heilige Moeder (want zij hoort altijd bij Hem: zij was aanwezig in de stal van Bethlehem, maar ook op de berg van KalvariÃ«)... is het begin van ons heil. Het brengt ons weer voor de geest - als wij het bedachtzaam doen en eerbiedig - wat Jezus voor ons heeft gedaan, en wat Hij nog altijd voor ieder van ons zijn wil.

_De naam Jezus is een kort woord en gemakkelijk uit te spreken, maar zwaar van inhoud en vol grote geheimen. Alles wat God tot heil van de mensen heeft beschikt, ligt in deze naam besloten._ (Bernard. v. Siena) De naam Jezus zegt ons alles. En hoe vaker wij Hem uitspreken des te dieper dringt _zijn waarheid, zijn licht, zijn vreugde_ in ons door. De naam _Jezus_ langzaam zeggen, nog meer met het hart dan met de lippen, is een stap dichter naar Jezus toe, is tegelijk _een bede om zijn komst_, een bede die Hij hoort en inwilligt.

2\. De naam Jezus is onze glorie, maar het is niet alleen passend dat wij die naam als een sieraad in ons dragen, hij kan ons tegelijk bewaren: hij houdt ons vast, hij houdt ons bij Jezus en in Jezus.

Als wij die heilige naam vereren en hem dikwijls eerbiedig uitspreken, zullen wij Jezus zelf eens mogen zien. Degenen die de goddelijke Meester op aarde mogen zien zijn weinig in getal, maar Hem in de hemel te mogen zien zal voor ons allen, naar wij hopen, eens een bron van vreugde zijn.

_O God, die Uw eniggeboren Zoon tot zaligmaker van het menselijk geslacht hebt aangesteld en Hem Jezus hebt laten noemen; verleen ons genadig, dat wij Hem, wiens heilige naam wij vereren op aarde: ook eens vol vreugde in de hemel mogen aanschouwen._ (Oratie uit de mis van deze dag)

Die naam dikwijls zeggen vervult ons met _vertrouwen_. Alles, alles moeten wij van Jezus ontvangen. Er is geen groter geluk denkbaar dan in vertrouwelijke vriendschap met Hem te leven. Hij is alles voor ons: Hij geeft ook alles aan ons. _Als gij mij schrijft dan behaagt het me niet als ik Jezus er niet in lees; als gij spreekt boeit het mij niet als ik Jezus niet hoor klinken in uw woorden; Jezus is honing voor de mond, een lied voor het oor, een jubel voor het hart._ (Sint Bernard)

De naam Jezus mag als het ware niet van onze lippen wijken. Alles concentreert zich hier op aarde sinds Jezus' komst, op de verlossing van het mensdom ter ere van Gods oneindige majesteit. Daarom vat de naam van Hem, die de Verlosser is en dit nog altijd voor ons allen blijft, ook alles voor ons samen. _Alle andere namen, die (buiten deze naam) nog volgens de voorzeggingen... aan de zoon van God zouden toekomen, gaan tenslotte op de naam Jezus terug; want terwijl zij het heil, dat Hij ons zou brengen, ten dele en onder een of ander opzicht aanduiden, drukt deze naam de gehele inhoud en de gehele draagwijdte van de verlossing van het totale mensdom uit._ (Rom. Catech.)

_O Jezus, leer mij Uw naam talloze malen zeggen en herhalen. Geef mij iets van Maria's liefde bij het noemen van uw naam. Geef mij iets van de vurigheid van uw heiligen, iets van hun vertrouwen en verering als ik op mijn beurt uw naam zeg. Ik wil uw naam voortdurend bij mij en in mij dragen; moge hij worden tot een refrein van mijn gedachten, tot troost en vreugde van mijn hart. Laat uw naam, o zoete Jezus, op mijn lippen zijn als ik na mijn laatste uur op aarde U ga ontmoeten, voor de eeuwige aanschouwing in de hemel. Amen._
